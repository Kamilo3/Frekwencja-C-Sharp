Program to aplikacja konsolowa napisana w języku C#, która umożliwia zarządzanie kursami, studentami oraz ich wynikami i obecnością na zajęciach. Całość opiera się na prostym systemie menu, w którym użytkownik może poruszać się po kolejnych opcjach: dodawać nowe kursy, przypisywać studentów, wpisywać oceny oraz rejestrować frekwencję.

Każdy kurs przechowuje swoją nazwę oraz listę studentów zapisanych na ten kurs. Student ma przypisane imię, listę ocen (w postaci liczb zmiennoprzecinkowych) oraz dwa liczniki: liczba zajęć i liczba obecności. Frekwencja zapisywana jest jako informacja o tym, czy student był obecny danego dnia – przy każdym zaznaczeniu obecności wszystkim studentom zwiększany jest licznik zajęć, a tym obecnym dodatkowo licznik obecności.

Oceny można wpisywać indywidualnie – użytkownik wybiera kurs, potem konkretnego studenta i podaje ocenę. Frekwencja rejestrowana jest zbiorczo – dla każdego studenta pojawia się pytanie, czy był obecny. Program umożliwia również wygenerowanie raportu, w którym wypisane są dane każdego studenta: jego oceny, obliczona średnia oraz stosunek obecności do liczby wszystkich zajęć.

Dane w programie przechowywane są w pamięci RAM – kursy i studenci są trzymani w listach. Klasa Kurs zawiera listę studentów, a każdy student przechowuje swoje dane wewnątrz klasy Student. Program działa w nieskończonej pętli, aż do momentu wybrania opcji zakończenia.
